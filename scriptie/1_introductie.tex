\part{Introductie}
\label{introductie}


%
% Doelpubliek
%

\chapter{Doelpubliek}
\label{introductie:doelpubliek}

\textit{Dit hoofdstuk zal beschrijven wat er interessant is aan deze scriptie, en voor wie dat nuttig kan zijn.}


%
% Motivatie
%

\chapter{Situatie}
\label{introductie:situatie}

De volkssterrenwacht MIRA biedt zijn bezoekers een uitgebreide rondleiding over sterrenkunde en aanverwanten. Aangezien het overgrote deel van de bezoekers bestaat uit kinderen (de sterrenwacht wordt vaak in schoolverband of door families bezocht), doet men sinds jaar en dag moeite om de rondleiding zo interessant mogelijk te maken, ook wanneer er geen gids is om daarvoor te zorgen. Daartoe heeft men enkele jaren geleden een project gelanceerd, genaamd \emph{Ad-Astra}. Het doel van dit project was om multimediale kiosken te introduceren, waarbij de bezoeker via een aanraak-interface een keuze kan maken tussen verschillende multimediafragmenten. Zo staat er bijvoorbeeld bij de zaal over maanlanding een kiosk die de gebruiker toelaat om naar geluidsfragmenten van de Apollo 11 bemanning te luisteren.

Hoewel de kiosken professioneel ogen en hun werk degelijk uitvoeren, zijn er enkele problemen met het huidige systeem. De multimediafragmenten bevinden zich namelijk op een \ac{dvd} en worden verwerkt door een \acs{dvd}-speler, waarbij de gebruikersinterface bestaat uit 4 grote knoppen intern doorverbonden met de afstandsbediening.
Het grote probleem met deze opzet is de levensduur: een \acs{dvd}-speler die continu actief is, verslijt snel. Vervanging van de \acs{dvd}-speler is ook niet eenvoudig, omdat het model dat indertijd aangekocht is niet meer verkocht wordt en nieuwe modellen niet altijd compatibel zijn met de afstandsbediening in de kiosk.
Ook zijn de mogelijkheden die het systeem biedt, sterk beperkt. Alle interactiviteit moet immers geïmplementeerd worden via \acs{dvd}-menu's, wat niet veel meer toe laat dan eenvoudige selectie van het multimediafragment.

Vandaar dit project, wat de interne naam \emph{Ad-Astra III} heeft meegekregen. Voorafgegaan door Ad-Astra I (vernieuwing van de tentoonstelling) en II (vernieuwing van het telescopenpark), zal het instaan voor de vernieuwing van de museumkiosken. Het uiterlijk zal hetzelfde blijven: een kiosk zal nog steeds gestuurd worden door 4 grote knoppen, alsook zal de weergave gerealiseerd worden op een (niet aanraakgevoelig) LCD scherm, eventueel uitgebreid met een set aan luidsprekers.
Intern zal het systeem echter volledig anders werken. Een duurzame en energiezuinige chip haalt de voorstellingen op van een centrale server, waardoor het makkelijker zal zijn wijzigingen aan te brengen en die ook direct weer te geven op de kiosken. Ook zal elke kiosk continu in verbinding staan met het netwerk, wat beter beheer en weergave van dynamisch materiaal toelaat. Tenslotte zullen de voorstellingen opgebouwd zijn in een flexibel framework, wat toelaat veel rijkere inhoud weer te geven.


%
% Structuur
%

\chapter{Structuur}
\label{chat:structuur}

Deze scriptie zal beginnen met een uiteenzetting over het algemeen ontwerp in deel \ref{ontwerp}: hoe wordt het systeem gemodelleerd, voor welke technologieën is er gekozen, welke eisen worden aan de hardware gesteld, enzovoort.

Vervolgens wordt de realisatie van elk van de deelsystemen uit de doeken gedaan: de server in deel \ref{server}, de kiosk in deel \ref{kiosk}, en de ontwikkeling van de interface module in \ref{inputmodule}.

Tenslotte wordt er aandacht besteed aan de voorstellingen die het systeem zal weergeven in deel \ref{voorstellingen}. Hierbij zullen we spreken over de mogelijkheden die het systeem biedt, de code die op het prototype draait om die mogelijkheden te demonstreren, en het mechanisme dat gebruikt wordt om oudere voorstellingen zonder al te veel werk te kunnen importeren in het nieuwe systeem.
